---
layout: post
title: "Yaşamla Ölüm Arasında Rüya Görmek"
categories: art
img: https://derinmavi.io/images/lady-gaga-911.jpg
---

Lady Gaga'nın 911 adındaki müzik videosu göründüğünden çok daha farklı bir derinlik barındırıyor. Klip ile ilgili yapılan yorumlarda Lady Gaga'nın yavaş yavaş en genç kitleye hitap etmekten uzaklaşsa da sanatsal anlamda derinlikli eserler ürettiğinden bahsedilmiş. 

<img src="https://derinmavi.io/images/lady-gaga-911.jpg" alt="Lady Gaga 911" class="img-fluid">

<!--more-->

Şarkının sözleri son yıllarda üzerine gösterilen ehemmiyetin arttığı popüler bir konu olan ruh sağlığına dikkat çekiyor. Fakat klip bir adım daha ileri giderek rüyaların tuhaf halerinin ortaya çıktığı, neredeyse sanat yoluyla insan beyninin bilinçaltı seviyede işleyişinin ortaya serildiği bir hale gelmiş. 

Hikaye travmatik bir olay sonrasında bayılan bir karakteri anlatıyor. Bu süreçte bu kişinin beyni yaşananlara tepki olarak bu süreçte ona olan biten hakkında hayaller gösteriyor. Bu hayaller aslında yaşanan olayların çarpıtılmış halleri. Çünkü böylece bilince geldiklerinde o kadar korkutucu görünmüyorlar. 

Karakter gökyüzünde savrulduğu sırada tam anlamıyla ölmek üzere. Ama bu saniyede paramedikler bilincini yerine getirmeyi başarıyorlar paramediklerden birinin onu ayağından aşağı çektiğini görüyoruz. Ayağı aslında kırık. Aşama aşama gerçeğe geçiş söz konusu oluyor. Bilinci yerine geldikçe biraz daha ağrı hissediyor. Ardından daha büyük bir baskı sonucu ağır bir acı. Ardından çığlıklar atarak gerçeğe dönüş. Bir tarafta gerçek bir tarafta ise ruhun öteki malzemesi. Hayal. İle beraber birbiriyle alakasız görünen ve bu haliyle absürt görünen bütün unsurlar birleşiyor.

Klipte bir insanın esaslı mekanizmalarından birinin devreye girdiğini görüyoruz. Bizi gezegen üzerinde tutan insan ürünü herşeyi oluşturan en sofistike şey. Bilincimiz. İnsan bilinci görünmez bir dev gibi olay akışına bizden yana müdahale ediyor. Yaşam ve ölüm arasındaki dramada devreye giren ve neredeyse ilahi bir gücü çağrıştıran aslında beynin hayatta kalma bilinci. Bir anlamda algıladığımız haliyle yaşamın kendisi.  

Klipte The Cell, The Fall ve Immortals filmlerinin yönetmeni Tarsem Singh ile çalışılmış. Bu yönetmenin filmlerinde özellikle rüyalar üzerine bir yoğunlaşma var. 911'da benzer bir hikaye anlatıyor. Tarsem Singh'i biraz daha takip ettiğimde bugüne kadar yönetmenine dikkat etmeden seyrettiğim pek çok klip ve diziyi yönettiğini farkettim.

Bunların arasında Singh'in yönettiği 2000 yapımı "The Cell" filmi hikayeyle benzerlik taşıyor. Ürkütücü olmasının yanında benzer sebeplerle ilgi çekici film bir seri katilin zihnine yapılan yolculuğu konu alıyor. Bu sefer rüyalar konu alınıyor. Fakat rüya demek de belki de pek doğru değil zira aslında biz hep rüyadayız. Bilinç denen şey rüyaların yapıldığı malzeme ile benzeşiyor. Rasyonalite ve gözlemleyebildiğimiz bilinç bu yapının üstüne oturuyor. Bu yapının kendine has gücü ve antik vakuru ilginç olan. İronik biçimde hastalıklı kişi kendi dünyası olan zihninin içinde bir çarpık bir krallığı yöneten monark olarak tasvir ediliyor. Ama zihninin içerisinde tek değil burada kendi çocukluğu odalarda korka korka geziniyor. Seri katil olan kendi var. Bir de güçlü baskın monark hali var. Sahnelerin her biri olayların işleyişi tıpkı 911 klibindeki gibi rüyalara özgü özellikleri barındırıyor.

Tarsem Singh'in 2011 yılında çektiği Immortals da yine sahne, görsellik ve kostümler açısından son derece güzel. Bu onu izlenmeye değer yapıyor fakat The Cell'in ağırlığını onda bulmak mümkün değil
