---
layout: post
title: "Yaşamla Ölüm Arasında Rüya Görmek"
categories: art
img: https://derinmavi.io/images/lady-gaga-911.jpg
---

Lady Gaga'nın 911 adındaki klibi ilk bakışta anlaması zor olsa da ilgi çekici bir derinlik barındırıyor. Klip ile ilgili yapılan yorumlarda Lady Gaga'nın yavaş yavaş en genç kitleye hitap etmekten uzaklaşsa da sanatsal anlamda derinlikli eserler ürettiğinden bahsedilmiş. 

<img src="https://derinmavi.io/images/lady-gaga-911.jpg" alt="Lady Gaga 911" class="img-fluid">

<!--more-->

Şarkının sözleri son yıllarda üzerinde durulan ruh sağlığına dikkat çekiyor. Fakat klip bir adım daha ileri giderek rüyaların işleyişinin ortaya çıktığı, insan beyninin hilelerinin teşhir edildiği alışılmadık kurgusuyla sanatsal çalışmayı tamamen başka bir boyuta taşımış.

Klipte insanın esaslı mekanizmalarından birinin devreye girdiğini görüyoruz. Bu sofistike dev olay akışına senden yana müdahale ediyor. Yaşam ve ölüm arasındaki dramada devreye giren ve neredeyse ilahi bir gücü çağrıştıran aslında beynin hayatta kalma bilinci. Bir anlamda algıladığımız haliyle yaşamın kendisi.  

Klipte The Cell, The Fall ve Immortals filmlerinin yönetmeni Tarsem Singh ile çalışılmış. Bu yönetmenin filmlerinde özellikle rüyalar üzerine bir yoğunlaşma var. 911'da benzer bir hikaye anlatıyor. Tarsem Singh'i biraz daha takip ettiğimde bugüne kadar yönetmenine dikkat etmeden seyrettiğim pek çok klip ve diziyi yönettiğini farkettim.

Bunların arasında Singh'in yönettiği 2000 yapımı "The Cell" filmi oldukça ilginç. Ürkütücü olmasının yanında benzer sebeplerle ilgi çekici film bir seri katilin zihnine yapılan yolculuğu konu alıyor. Bu sefer rüyalar konu alınıyor. Fakat rüya demek de yanlış aslında biz hep rüyadayız. Bilinç denen şey rüyaların yapıldığı malzeme ile benzeşiyor. İronik biçimde hastalıklı kişi kendi dünyası olan zihninin içinde bir çarpık bir krallığı yöneten monark olarak tasvir ediliyor. Ama zihninin içerisinde tek değil burada kendi çocukluğu odalarda korka korka geziniyor. Seri katil olan kendi var. Bir de güçlü baskın monark hali var. Sahnelerin her biri olayların işleyişi tıpkı 911 klibindeki gibi rüyalara özgü özellikleri barındırıyor.

<img src="https://derinmavi.io/images/cell1.jpg" alt="The Cell" class="img-fluid mx-auto d-block" style="width: 300px;">

Tarsem Singh'in 2011 yılında çektiği Immortals da yine sahne, görsellik ve kostümler açısından son derece güzel. Bu onu izlenmeye değer yapıyor fakat The Cell'in ağırlığını onda bulmak mümkün değil.
