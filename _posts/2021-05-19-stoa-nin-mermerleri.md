---
layout: post
title: "Stoa'nın Mermerleri"
categories: junk
meta: "Springfield"
img https://derinmavi.io/images/path-to-ancient-thira-santorini.png
---

  <div>
    <blockquote class="blockquote mb-3" style="font-size: 13px;">
      <p>Kendinin efendisi olmayan kişi özgür değildir.</p>
      <footer class="blockquote-footer">Epiktetos, <cite title="Source Title">Enchiridion</cite></footer>
    </blockquote>
  </div>

Peki bu sözlere bugün ihtiyacımız var mı? Biz her şeyin anlık değiştiği bir dünyada yaşıyorken binlerce yıl önce ölmüş bir adamın mırıltılarından öğrenebileceğimiz ne olabilir? Bu sözlerin sahibi Epiktetos'un fikirlerin doğruluğu pek tabi sorgulanabilir. Fakat Romalı'lar tarafından esir alındıktan sonra ömrünün büyük bir bölümünü köle olarak geçiren Stoa'cı filozofun kölelik, efendilik ve özgürlük üzerine konuşurken ne söylediğini bildiğini farz edebiliriz sanıyorum. 

<img src="https://derinmavi.io/images/path-to-ancient-thira-santorini.png" alt="Greek Bust" class="img-fluid">

Stoacılığın kökeni milattan önce 333 ve 262 yılları arasında yaşamış Zeno'ya dayandırılır. Kıbrıs doğumlu bu felsefeci Atina'nın memer sutunlarla kaplı Stoa'sında halka açık ve parasız dersler veriyordu. Bu derslerin yankısı ölümünden sonra da sürdü. Hatta çağlar boyu tekrar tekrar dirildi. Bugün de bir bakıma aslında hala devam etmektedir. Stoa'ya adını veren mekanın günümüze ulaşmış bir örneğine ulaşmaya çalıştığımızda karşımıza Stoa Of Attados çıkabilir. Uzunluğu 115 genişliği ise 20 metrelik bu mekanda 134 tane Doric stilde mermer kolon bulunmakta. Doğa ile kontrast oluşturacak şekilde düz sade kurtarılmış bu mekan aslında insan medeniyetinin refahının düzeninin bir sembolü olarak görülebilir. Mermer bir sütun tıpkı ona benzeyen zevke, kedere veya neşeye kayıtsız, duygularını bastıran sert bir ruha sahip olmak anlamına gelir. Stoacılıkta doğa gözlemleyerek kendini kosmosun ahengine uydurmak amaçlanır.

Taş binaları onunla bir kontrast halinde olsa da stoacıların doğa ile arası pek de kötü sayılmaz. Stoacılığın bir din olup olmadığı sorusu sıklıkla akla gelse de dünyanın işleyişine yönelik rasyonel argümanlar üretme çabası onu dinlerden ayırır. Sert bir bilim tanımının dışında kalsa da Stoacılık evrenin ahengi ve nizamına yani Kosmos'a derin saygı barındırsa da bunu bir mit icat etmeden yapar. Stoa'cılıkta tasvir edilen doğanın kendine has düzeni ve adaleti aslında öteki dünyaya değil bu dünyaya ait olsa da daha soradan bu düşüncenin bugünün Batı Greko-Roman kültürüne etki edecek şekilde Hıristiyanlık ile de birleştirildiğini görüyoruz.

Stoacılık tarihçiler tarafından üç aşamaya bölünür. Erken stoa Zeno'dan Antipater'e, orta stoa Panateus ve Posidonius'a ve son olarak geç stoa Musonius Rufus, Seneca, Epictetus ve Marcus Aurelius'a uzanır. Özellikle üçüncü dönemin yapıtları bugün bildiğimiz anlamda Stoacılığı tanımlar. Seneca ve Cicero gibi ünlü düşünürlerin eserlerinde Stoa'nın izlerini görmek mümkün olsa da akla gelen iki isim Epiktetos ve Marcus Aurelius'dur. Denizli Pamukkale doğumlu olan Epiktetos'un günümüze ulaşan iki eseri Sohbetler (Discourses) ve El Kitabı (Enchiridion)'dur. Enchiridion Epiktetos'un öğrencisi Arian tarafından kaleme alınmıştır. Epiktetos'un öğrencilerinin devamlı yanlarında bulundurdukları söylenen kitap yalnızca bir veya iki paragraflık 53 kısa bölümden oluşmaktadır. İçeriğinin büyük kısmı Sohbetler'den alınmış olsa da bir özetten ziyade pratik kuralları barındırır. Bu anlamda belki de tarihin ilk kişisel gelişim kitabı olan El Kitabı metafizik kısmı dışarıda bırakarak felsefeyi günlük hayata uygulama pratiklerini ele alır.

Stoacı filozofların Aristo'dan beri süregelen erdem kavramını devam ettirirler. Bu anlayışta insandaki tek iyilik erdem olarak tanımlanır. Erdem insan davranışının niteliğini belirleyen temel kriter. Yalnızca erdemin varlığı ya da yoksunluğundan söz etmek mümkün. İster dışarıdan ister içeriden olsun bütün diğer etkiler daha az öneme sahiptir. Hayatın sağlık, şöhret, zevk gibi yönleri (adiaphora) kendi içerisinde iyi veya kötü değildir, yalnızca erdemin üzerine uygulanacağı materyali oluştururlar. Stoa öğretisine göre kişi herhangi bir andaki yaşam tecrübesini o anda hayat kendisini ona nasıl sunuyorsa o şekilde algılar. Zihninin becerilerini kullanarak *zevk isteği* veya *acıdan kaçma* dürtüleri tarafından *kontrol* edilmez.
